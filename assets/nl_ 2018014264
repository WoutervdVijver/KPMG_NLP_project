FILIP, Koning der Belgen,Aan allen die nu zijn en hierna wezen 
zullen, Onze Groet.De Kamer van volksvertegenwoordigers heeft aangenomen en Wij bekrachtigen, 
hetgeen volgt :Artikel 1. Deze wet regelt een aangelegenheid als bedoeld in artikel 74 van 
de Grondwet.Art. 2. Het Protocol, gedaan te Brussel op 19 januari 2010, tot wijziging van de 
Overeenkomst tussen het Koninkrijk België en de Staat Malta tot het vermijden van dubbele belasting en 
tot het voorkomen van het ontgaan van belasting, en het Protocol, ondertekend te Brussel op 28 juni 1974, 
zoals gewijzigd door de Aanvullende Overeenkomst ondertekend te Brussel op 23 juni 1993, zal volkomen 
gevolg hebben.Kondigen deze wet af, bevelen dat zij met 's Lands zegel zal worden bekleed en 
door het Belgisch Staatsblad zal worden bekendgemaakt.Gegeven te Brussel, 11 september 2015.FILIPVan 
Koningswege :De Minister van Buitenlandse Zaken en Europese zaken,D. REYNDERSDe 
Minister van Financiën,J. VAN OVERTVELDTMet 's Lands zegel gezegeld :De 
Minister van Justitie,K. GEENS_______Nota's(1) Kamer van volksvertegenwoordigers 
(www.dekamer.be):Stukken:.nr 54-1144.Integraal verslag: 02/07/2015.(2) 
Zie Decreet van de Vlaamse Gemeenschap/ het Vlaamse Gewest van 07/06/2013 (Belgisch Staatsblad van 10/07/2013), 
Decreet van de Franse Gemeenschap van 25/06/2015 (Belgisch Staatsblad van 08/07/2015), Decreet van de 
Duitstalige Gemeenschap van 02/03/2015 (Belgisch Staatsblad van 27/03/2015), Decreet van het Waalse Gewest 
van 12/03/2015 (Belgisch Staatsblad van 24/03/2015), Ordonnantie van het Brusselse Hoofdstedelijk Gewest 
van 23/06/2017 (Belgisch Staatsblad van 06/07/2017).(3) Datum inwerkingtreding : 31/07/2017 
(art. II).Protocol tot wijziging van de Overeenkomst tussen het Koninkrijk 
België en de Staat Malta tot het vermijden van dubbele belasting en tot het voorkomen van het ontgaan 
van belasting, en het Protocol, ondertekend te Brussel op 28 juni 1974, zoals gewijzigd door de Aanvullende 
Overeenkomst ondertekend te Brussel op 23 juni 1993DE REGERING VAN HET KONINKRIJK BELGIEEnDE 
REGERING VAN MALTA,WENSENDE de Overeenkomst te wijzigen tussen het Koninkrijk België en de 
Staat Malta tot het vermijden van dubbele belasting en tot het voorkomen van het ontgaan van belasting, 
en het Protocol, ondertekend te Brussel op 28 juni 1974, zoals gewijzigd door de op 23 juni 1993 te Brussel 
ondertekende Aanvullende Overeenkomst (hierna te noemen "de Overeenkomst"),ZIJN HET VOLGENDE 
OVEREENGEKOMEN :ARTIKEL IDe tekst van artikel 26 van de Overeenkomst wordt opgeheven 
en vervangen door de volgende tekst :"1. De bevoegde autoriteiten van de overeenkomstsluitende 
Staten wisselen de inlichtingen uit die naar verwachting relevant zijn voor de uitvoering van de bepalingen 
van deze Overeenkomst of voor de toepassing of de tenuitvoerlegging van de nationale wetgeving met betrekking 
tot belastingen van elke soort en benaming die worden geheven door of ten behoeve van de overeenkomstsluitende 
Staten, voor zover de belastingheffing waarin die nationale wetgeving voorziet niet in strijd is met 
de Overeenkomst. De uitwisseling van inlichtingen wordt niet beperkt door de artikelen 1 en 2.2. 
De door een overeenkomstsluitende Staat ingevolge paragraaf 1 verkregen inlichtingen worden op dezelfde 
wijze geheim gehouden als inlichtingen die onder de nationale wetgeving van die Staat zijn verkregen 
en worden alleen ter kennis gebracht van personen of autoriteiten (daaronder begrepen rechterlijke instanties 
en administratieve lichamen) die betrokken zijn bij de vestiging of invordering van de in paragraaf 1 
bedoelde belastingen, bij de tenuitvoerlegging of vervolging ter zake van die belastingen, bij de beslissing 
in beroepszaken die betrekking hebben op die belastingen, of bij het toezicht daarop. Deze personen of 
autoriteiten gebruiken die inlichtingen slechts voor die doeleinden. Zij mogen deze inlichtingen kenbaar 
maken tijdens openbare rechtszittingen of in rechterlijke beslissingen. Niettegenstaande het voorafgaande, 
mogen de inlichtingen die door een overeenkomstsluitende Staat zijn ontvangen voor andere doeleinden 
worden gebruikt indien ze overeenkomstig de wetgeving van beide Staten voor die andere doeleinden mogen 
worden gebruikt en indien de bevoegde autoriteit van de Staat die de inlichtingen verstrekt, de toestemming 
geeft voor dat gebruik.3. In geen geval mogen de bepalingen van de paragrafen 1 en 2 aldus 
worden uitgelegd dat zij een overeenkomstsluitende Staat de verplichting opleggen :(a) administratieve 
maatregelen te nemen die afwijken van de wetgeving en de administratieve praktijk van die of van de andere 
overeenkomstsluitende Staat;(b) inlichtingen te verstrekken die niet verkrijgbaar zijn volgens 
de wetgeving of in de normale gang van de administratieve werkzaamheden van die of van de andere overeenkomstsluitende 
Staat;(c) inlichtingen te verstrekken die een handels-, bedrijfs-, nijverheids- of beroepsgeheim 
of een handelswerkwijze zouden onthullen, dan wel inlichtingen waarvan het verstrekken in strijd zou 
zijn met de openbare orde.4. Wanneer op basis van de bepalingen van dit artikel door een overeenkomstsluitende 
Staat om inlichtingen is verzocht, gebruikt de andere overeenkomstsluitende Staat de middelen waarover 
hij beschikt om de gevraagde inlichtingen te verkrijgen, zelfs al heeft die andere Staat die inlichtingen 
niet nodig voor zijn eigen belastingdoeleinden. De verplichting die in de vorige zin is vervat, is onderworpen 
aan de beperkingen waarin paragraaf 3 van dit artikel voorziet, maar die beperkingen mogen in geen geval 
aldus worden uitgelegd dat ze een overeenkomstsluitende Staat toestaan het verstrekken van inlichtingen 
te weigeren enkel omdat die Staat geen binnenlands belang heeft bij die inlichtingen.5. In 
geen geval mogen de bepalingen van paragraaf 3 van dit artikel aldus worden uitgelegd dat ze een overeenkomstsluitende 
Staat toestaan om het verstrekken van inlichtingen te weigeren enkel en alleen omdat de inlichtingen 
in het bezit zijn van een bank, een andere financiële instelling, een trust, een stichting, een gevolmachtigde 
of een persoon die werkzaam is in de hoedanigheid van een vertegenwoordiger of een vertrouwenspersoon 
of omdat de inlichtingen betrekking hebben op eigendomsbelangen in een persoon. Teneinde zulke inlichtingen 
te verkrijgen heeft de belastingadministratie van de aangezochte overeenkomstsluitende Staat de bevoegdheid 
om te vragen inlichtingen kenbaar te maken en om een onderzoek en verhoren in te stellen, niettegenstaande 
andersluidende bepalingen in de binnenlandse belastingwetgeving van die Staat."ARTIKEL IIElk 
van de overeenkomstsluitende Staten stelt de andere overeenkomstsluitende Staat langs diplomatieke weg 
in kennis van de voltooiing van de procedures die door zijn wetgeving voor de inwerkingtreding van dit 
Protocol is vereist. Het Protocol zal in werking treden op de datum van de laatste van deze kennisgevingen 
en de bepalingen ervan zullen van toepassing zijn :a) met betrekking tot de bij de bron verschuldigde 
belastingen op inkomsten die zijn toegekend of betaalbaar gesteld op of na 1 januari van het jaar dat 
onmiddellijk volgt op het jaar waarin het Protocol in werking is getreden;b) met betrekking 
tot de andere belastingen die worden geheven van inkomsten van belastbare tijdperken die aanvangen op 
of na 1 januari van het jaar dat onmiddellijk volgt op het jaar waarin het Protocol in werking is getreden;c) 
met betrekking tot alle andere belastingen geheven door of ten behoeve van de overeenkomstsluitende Staten, 
op elke andere belasting die verschuldigd is ter zake van belastbare feiten die zich voordoen op of na 
1 januari van het jaar dat onmiddellijk volgt op het jaar waarin het Protocol in werking is getreden.ARTIKEL 
IIIDit Protocol, dat een integrerend deel van de Overeenkomst zal vormen, zal van kracht blijven 
zolang de Overeenkomst van kracht blijft en zal van toepassing zijn zolang de Overeenkomst zelf van toepassing 
is.TEN BLIJKE WAARVAN de ondergetekenden, daartoe behoorlijk gevolmachtigd door hun respectieve 
Regeringen, dit Protocol hebben ondertekend.GEDAAN in tweevoud te Brussel, op 19 januari 2010, 
in de Engelse taal.
