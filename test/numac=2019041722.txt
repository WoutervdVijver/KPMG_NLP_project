VERSLAG AAN DE KONINGSire,Het 
ontwerp van koninklijk besluit dat wij de eer hebben aan uwe Majesteit voor te leggen, beoogt de uitvoering 
van de artikelen 93ter tot 93quinquies van het Wetboek van de belasting over de toegevoegde waarde (hierna 
"Wbtw"), de artikelen 412bis, 433 tot 435 van het Wetboek van de inkomstenbelastingen 1992 (hierna "WIB 
92"), de artikelen 35 tot 37 en 43 tot 45 en 47 van het Wetboek van de minnelijke en gedwongen invordering 
van fiscale en niet-fiscale schuldvorderingen (hierna "Invorderingswetboek") en de artikelen 157 tot 
159 en 161 van de programmawet (I) van 29 maart 2012 (hierna "programmawet", zoals gewijzigd door de 
wet van 11 februari 2019 houdende fiscale, fraude bestrijdende, financiële alsook diverse bepalingen 
en de wet van 23 april 2020 houdende wijzigingen van het Wetboek van de belasting over de toegevoegde 
waarde, het Wetboek van de inkomstenbelastingen 1992, het Wetboek van de minnelijke en gedwongen invordering 
van fiscale en niet-fiscale schuldvorderingen en de programmawet (I) van 29 maart 2012, inzake de verwerking 
van persoonsgegevens via het e-notariaat.De nieuwe werkwijze kadert binnen de modernisering 
van de Federale Overheidsdienst Financiën, de administratieve vereenvoudiging en de kostenbesparing. 
Dit heeft als hoofddoel het instellen van een kennisgevingssysteem dat de ontvangers toelaat om kennisgevingen 
elektronisch te verzenden, zowel de kennisgevingen bestemd voor de notaris als voor elke persoon die 
bevoegd is om authenticiteit te verlenen aan de in de artikelen 93ter van het Wbtw, 433 van het WIB 92 
en 35 van het Invorderingswetboek bedoelde akten, met name de akten tot overdracht van zakelijke rechten 
en de akten houdende hypothecaire aanwending van goederen die er vatbaar voor zijn, alsook de kennisgevingen 
bestemd voor elke persoon bevoegd om een akte of attest van erfopvolging op te stellen. Bovendien worden 
de in de voornoemde wettelijke bepalingen opgenomen praktische toepassingsvoorwaarden eenvormig gemaakt 
waardoor de verschillende uitvoeringsmaatregelen in één enkel reglementair besluit kunnen worden samengebracht.De 
adviezen nr. 65.887/3 en 67.285/3 van de Raad van State, gegeven op 5 mei 2019 en 25 mei 2020, werden 
gevolgd.Artikel 2 stelt dat de vermeldingen die moeten voorkomen op de berichten en inlichtingen 
in uitvoering van het Wbtw, WIB 92, Invorderingswetboek en de programmawet worden bijgevoegd in de bijlagen 
1 tot 4 van dit besluit.De artikelen 3 en 4 bepalen dat de vermeldingen in de berichten en 
inlichtingen identiek moeten zijn ongeacht de gebruikte communicatiemethode (op elektronische wijze of 
bij aangetekende zending).Artikel 5 specificeert de ambtenaren aan wie de berichten bedoeld 
in de artikelen 93ter Wbtw, 412bis en 433 WIB92, 35 en 43 van het Invorderingswetboek en 157/1 van de 
programmawet moeten worden meegedeeld wanneer het bericht omwille van overmacht of een technische storing 
niet op elektronische wijze kan worden meegedeeld, en wanneer de eigenaar of de houder van een zakelijk 
recht op het goed in het buitenland verblijft, of wanneer de erflater en/of een van zijn rechtverkrijgenden 
in het buitenland verblijven. Daarnaast specificeert het de in de artikelen 157 en 157/1 bedoelde ambtenaar 
van de Algemene Administratie van de Patrimoniumdocumentatie aan wie het bericht moet worden geadresseerd 
in geval het bericht niet op elektronische wijze kan worden kennisgegeven aan de stafdienst ICT omwille 
van overmacht of een technische storing.Artikel 6 omschrijft de technische specificaties van 
de kennisgeving op elektronische wijze, alsook de geldigheidsvoorwaarden van de elektronische handtekening. 
De ontvangers bevoegd voor de kennisgevingen hebben toegang tot de toepassing om de kennisgevingen door 
middel van hun elektronische identiteitskaart op te maken, wat er voor zorgt dat enkel de bevoegde personen 
geldig een kennisgeving op grond van de artikelen 93quater van het Wbtw, 434 van het WIB 92, 36 en 44 
van het Invorderingswetboek en 158 en 158/1 van de programmawet kunnen versturen. Deze kennisgeving wordt 
vervolgens gecertificeerd door de Federale Overheidsdienst Financiën. Ze is bekleed met een elektronische 
handtekening die overeenstemt met de digitale handtekening van de Federale Overheidsdienst Financiën, 
vertegenwoordigd door een certificaat afgeleverd door een gekwalificeerde vertrouwensdienst in de zin 
van artikel 3 van Verordening (EU) nr. 910/2014 van het Europees Parlement en de Raad van 23 juli 2014 
betreffende elektronische identificatie en vertrouwensdiensten voor elektronische transacties in de interne 
markt en tot intrekking van Richtlijn 1999/93/EG. Bovendien zal de elektronische kennisgeving de veiligheid 
van uitgewisselde informatie verzekeren door middel van aangepaste beveiligingstechnieken.In 
het attest van erfopvolging of aan de voet van de uitgifte van de akte van erfopvolging wordt vermeld 
hetzij dat er geen kennisgeving van schulden bij toepassing van de artikelen 158 en 158/1 van de programmawet 
en 44 van het Invorderingswetboek werd gedaan, hetzij dat de schulden waarvan bij toepassing van de artikelen 
158 en 158/1 van de programmawet en artikel 44 van het Invorderingswetboek kennis werd gegeven zijn betaald 
of, in voorkomend geval zullen worden betaald met de tegoeden gehouden door de schuldenaar.Artikel 
7 specificeert de ambtenaar die de vermelding moet doen van de gedane of van de nog te verrichten betaling 
in het attest of aan de voet van de uitgifte van de akte van erfopvolgingArtikel 8 wijzigt 
het artikel 210ter, van het koninklijk besluit tot uitvoering van het Wetboek van de inkomstenbelastingen 
1992 (hierna "KB WIB 92") als gevolg van dit ontwerpbesluit.Artikel 9 bevat een technische 
correctie van artikel 233 KB WIB 92 naar aanleiding van de opheffing van en de integratie van artikel 
210bis KB WIB 92 in artikel 412bis WIB 92.Artikel 10 heft een reeks bepalingen en wettelijke 
normen op omdat alle uitvoeringsbepalingen inzake e-notariaat werden samengebracht in een enkel besluit.Vermits 
artikel 210bis KB WIB 92 op verzoek van de Gegevensbeschermingsautoriteit werd geïntegreerd in artikel 
412bis, WIB 92 en de wettelijke grondslag ervan verdween, moet dit artikel worden opgeheven.Aangezien 
de ambtenaar die bevoegd is om de berichten te ontvangen voortaan enerzijds rechtstreeks in artikel 93ter, 
§ 1, eerste lid, van het Wbtw wordt aangeduid wanneer de eigenaar of de houder van een zakelijk 
recht op het goed zijn verblijfplaats in België heeft, en anderzijds, wordt aangeduid in dit besluit 
wanneer de eigenaar of de houder van een zakelijk recht op het goed zijn verblijfplaats in het buitenland 
heeft, dient artikel 2 van het koninklijk besluit nr. 11 van 29 december 1992 opgeheven te worden.Het 
koninklijk besluit van 16 juli 2012 moet opgeheven worden omdat in dit besluit wordt geïntegreerd.In 
toepassing van de wet van 5 mei 2014 houdende de verankering van het principe van de unieke gegevensinzameling 
in de werking van de diensten en instanties die behoren tot of taken uitvoeren voor de overheid en tot 
vereenvoudiging en gelijkschakeling van elektronische en papieren formulieren en meer in het bijzonder 
van artikel 2 dat bepaalt dat: "Deze wet heeft tot doel de administratieve verplichtingen van burgers 
en rechtspersonen te vereenvoudigen door te waarborgen dat gegevens die reeds beschikbaar zijn in een 
authentieke bron niet opnieuw moeten worden meegedeeld aan een federale overheidsdienst en te komen tot 
een volledige gelijkschakeling tussen elektronische en papieren formulieren.", werd het ministerieel 
besluit nr. 13 van 4 maart 1993 opgeheven aangezien de aanvrager van een akte van vervreemding of hypothecaire 
aanwending niet langer gehouden is zijn hoedanigheid van belastingplichtige of lid van een btw-eenheid 
mee te delen aan de instrumenterende notaris, aangezien de fiscale administratie beschikt over dit soort 
gegevens.Aangezien de dienst die bevoegd is om de berichten te ontvangen en de ontvangstmeldingen 
af te leveren in het kader van een transmissiesysteem van berichten en inlichtingen, bepaald is in de 
artikelen 93ter en 93quinquies, Wbtw, de artikelen 433 en 435, WIB 92, de artikelen 35 en 43 van het 
Invorderingswetboek en in de artikelen 157 en 157/1 van de programmawet, wordt het ministerieel besluit 
van 26 februari 2007 opgeheven.Aangezien de verplichte vermeldingen die moeten voorkomen in 
de berichten en inlichtingen bedoeld in de artikelen 93ter en 93quinquies van het Wbtw en in de artikelen 
433 en 435 van het WIB 92, voortaan gehecht zijn aan het huidig besluit, moet het ministerieel besluit 
van 28 oktober 2009 opgeheven worden.Het ministerieel besluit van 28 oktober 2009 tot bepaling 
van het modelbericht bedoeld in artikel 210bis van het koninklijk besluit tot uitvoering van het Wetboek 
van de inkomstenbelastingen 1992 wordt opgeheven omdat het wordt geïntegreerd in bijlage 4 van dit besluit.Ik 
heb de eer te zijn,Sire,Van Uwe Majesteit,de zeer eerbiedige en zeer getrouwe 
dienaar,De Vice-Eerste Minister en Minister van Financiën,A. DE CROO22 
JUNI 2020. - Koninklijk besluit tot uitvoering van de artikelen 93ter tot 93quinquies van het wetboek 
van de belasting over de toegevoegde waarde, de artikelen 412bis, 433 tot 435 van het wetboek van de 
inkomstenbelastingen 1992, de artikelen 35 tot 37, 43 tot 45 en 47 van het wetboek van de minnelijke 
en gedwongen invordering van fiscale en niet-fiscale schuldvorderingen en de artikelen 157 tot 159 en 
161 van de programmawet (I) van 29 maart 2012, inzake het e-notariaatFILIP, Koning der Belgen, 
Aan allen die nu zijn en hierna wezen zullen, Onze Groet.Gelet op de Grondwet, de artikelen 
37 en 108;Gelet op de programmawet (I) van 29 maart 2012, artikelen 157, § 1, eerste 
lid, 2°,  vervangen bij de wet van 23 april 2020, 157, § 6, vervangen bij de wet van 23 april 
2020, 157, vervangen bij de wet van 23 april 2020, 157/1, § 1, eerste lid, 2°,  eerste en tweede 
streepje, ingevoegd bij de wet van 23 april 2020, 157/1, § 6, ingevoegd bij de wet van 23 april 
2020, 157/1, ingevoegd bij de wet van 23 april 2020, 158, eerste lid, 1°,  vervangen bij de wet van 23 
april 2020, 158/1, eerste lid, 1°,  ingevoegd bij de wet van 23 april 2020, en 159, tweede lid, vervangen 
bij de wet van 13 december 2012, en 161, vervangen bij de wet van 23 april 2020;Gelet op de 
wet van 11 februari 2019 houdende fiscale, fraude bestrijdende, financiële alsook diverse bepalingen, 
artikel 34;Gelet op het Wetboek van de belasting over de toegevoegde waarde, artikelen 93ter, 
§ 1, eerste lid, 2°,  ingevoegd bij de wet van 8 augustus 1980, vervangen bij de wet van 11 februari 
2019, opgeheven bij de wet van 13 april 2019 uitgezonderd voor de gevallen bedoeld in artikel 138 van 
die wet en gewijzigd bij de wet van 23 april 2020, 93ter, § 4, ingevoegd bij de wet van 8 augustus 
1980, vervangen bij de wet van 11 februari 2019, opgeheven bij de wet van 13 april 2019 uitgezonderd 
voor de gevallen bedoeld in artikel 138 van die wet, 93ter, opgeheven bij de wet van 13 april 2019 uitgezonderd 
voor de gevallen bedoeld in artikel 138 van die wet, 93quater, § 1, eerste lid, 1°,  ingevoegd 
bij de wet van 8 augustus 1980, vervangen bij de wet van 11 februari 2019, opgeheven bij de wet van 13 
april 2019 uitgezonderd voor de gevallen bedoeld in artikel 138 van die wet, 93quinquies, § 4, 
ingevoegd bij de wet van 8 augustus 1980, vervangen bij de wet van 11 februari 2019 en opgeheven bij 
de wet van 13 april 2019 uitgezonderd voor de gevallen bedoeld in artikel 138 van die wet, en 93quinquies, 
opgeheven bij de wet van 13 april 2019 uitgezonderd voor de gevallen bedoeld in artikel 138 van die wet;Gelet 
op het Wetboek van de inkomstenbelastingen 1992, artikelen 300, § 1, vervangen bij de wet van 
13 april 2019, 412bis, § 2, zesde lid, 2°,  vervangen bij de wet van 23 april 2020, 412bis, § 
6, vervangen bij de wet van 23 april 2020, 412bis, vervangen bij de wet van 23 april 2020, 433, § 
1, eerste lid, 2°,  vervangen bij de wet van 11 februari 2019, opgeheven bij de wet van 13 april 2019 
uitgezonderd voor de gevallen bedoeld in artikel 138 van die wet en gewijzigd bij de wet van 23 april 
2020, 433, § 4, vervangen bij de wet van 11 februari 2019, opgeheven bij de wet van 13 april 2019 
uitgezonderd voor de gevallen bedoeld in artikel 138 van die wet, 433, opgeheven bij de wet van 13 april 
2019 uitgezonderd voor de gevallen bedoeld in artikel 138 van die wet, 434, § 1, eerste lid, 1°, 
 vervangen bij de wet van 11 februari 2019, opgeheven bij de wet van 13 april 2019 uitgezonderd voor 
de gevallen bedoeld in artikel 138 van die wet, 435, § 4, vervangen bij de wet van 11 februari 
2019 en opgeheven bij de wet van 13 april 2019 uitgezonderd voor de gevallen bedoeld in artikel 138 van 
die wet, 435, opgeheven bij de wet van 13 april 2019 uitgezonderd voor de gevallen bedoeld in artikel 
138 van die wet en 469, eerste lid, gewijzigd bij de wetten van 19 april 2014 en 25 april 2014;Gelet 
op het Wetboek van de minnelijke en gedwongen invordering van fiscale en niet-fiscale schuldvorderingen, 
ingevoerd door de wet van 13 april 2019, de artikelen 35, § 1, eerste lid, 2°,  35, § 4, 
35, gewijzigd bij de wet van 23 april 2020, 36, eerste lid, 1°,  gewijzigd bij de wet van 23 april 2020, 
37, § 4, 37, 43, § 1, eerste lid, 2°,  43, §  6, 43, gewijzigd bij de wet van 23 
april 2020, 44, § 1, 1°,  45, tweede lid, en 47;Gelet op het koninklijk besluit nr. 
11 van 29 december 1992 met betrekking tot de toepassing van de belasting over de toegevoegde waarde;Gelet 
op het koninklijk besluit van 27 augustus 1993 tot uitvoering van het Wetboek van de inkomstenbelastingen 
1992;Gelet op het koninklijk besluit van 16 juli 2012 houdende uitvoering van de artikelen 
157 tot 163 van de programmawet (I) van 29 maart 2012;Gelet op het ministerieel besluit nr. 
13 van 4 maart 1993 met betrekking tot de verplichtingen waartoe een belastingplichtige of een lid van 
een btw-eenheid in de zin van artikel 4, § 2, van het Wetboek van de belasting over de toegevoegde 
waarde, eigenaar van een voor hypotheek vatbaar goed of van een gedeelte ervan of houder van een zakelijk 
recht op een dergelijk goed of op een gedeelte ervan, gehouden is;Gelet op het ministerieel 
besluit van 26 februari 2007 met betrekking tot de aanduiding van de dienst bevoegd voor het ontvangen 
van de berichten en het afleveren van de ontvangstmeldingen in het kader van het systeem van elektronische 
notificaties tussen de Federale Overheidsdienst Financiën en bepaalde ministeriële officiers, openbare 
ambtenaren en andere personen;Gelet op het ministerieel besluit van 28 oktober 2009 tot bepaling 
van het model der berichten en kennisgevingen als bedoeld in de artikelen 93ter en 93quinquies van het 
Wetboek van de belasting over de toegevoegde waarde en in de artikelen 433 en 435 van het Wetboek van 
de inkomstenbelastingen 1992;Gelet op het ministerieel besluit van 28 oktober 2009 tot bepaling 
van het modelbericht bedoeld in artikel 210bis van het koninklijk besluit tot uitvoering van het Wetboek 
van de inkomstenbelastingen 1992;Gelet op de adviezen van de Inspecteur van Financiën, gegeven 
op 5 maart 2019 en 6 december 2019;Gelet op de akkoordbevinding van de Vice-Eerste Minister 
en Minister van Begroting, gegeven op 4 februari 2020;Gelet op het advies nr. 37/2020 van de 
Gegevensbeschermingsautoriteit, gegeven op 15 mei 2020;Gelet op het overleg met de gewesten, 
gehouden op 21 november 2019;Gelet op de adviezen nr. 65.887/3 en 67.285/3 van de Raad van 
State, gegeven op 5 mei 2019 en 25 mei 2020 met toepassing van artikel 84, § 1, eerste lid, 2°, 
 van de wetten op de Raad van State, gecoördineerd op 12 januari 1973;Overwegende artikel 8, 
§§ 1 en 2 van de wet van 5 mei 2014 houdende verankering van het principe van de unieke 
gegevensinzameling in de werking van de diensten en instanties die behoren tot of taken uitvoeren voor 
de overheid en tot vereenvoudiging en gelijkschakeling van elektronische en papieren formulieren werden 
het besluit en de bijlagen op 3 juni 2020 meegedeeld aan de Dienst voor administratieve vereenvoudiging 
van de FOD Kanselarij van de Eerste Minister;Overeenkomstig artikel 6, § 2 van de wet 
van 15 december 2013 houdende diverse bepalingen inzake administratieve vereenvoudiging is geen impactanalyse 
vereist.Op de voordracht van de Vice-Eerste Minister en Minister van Financiën,Hebben 
Wij besloten en besluiten Wij :Artikel 1. Voor de toepassing van dit besluit, wordt verstaan 
onder:1°  "Invorderingswetboek": Wetboek van de minnelijke en gedwongen invordering van fiscale 
en niet-fiscale schuldvorderingen;2°  "programmawet": programmawet (I) van 29 maart 2012;3° 
 "WIB 92": Wetboek van de inkomstenbelastingen 1992;4°  "Wbtw": Wetboek van de belasting over 
de toegevoegde waarde;5°  "rechtverkrijgende": elke erfgenaam, legataris of begunstigde van 
een contractuele erfstelling die moet worden vermeld in de akte of het attest van erfopvolging bedoeld 
in de artikelen 43, § 1, eerste lid van het Invorderingswetboek en 157, § 1, eerste lid 
en 157/1, § 1, eerste lid, van de programmawet.Art. 2. De vermeldingen die moeten voorkomen 
in de berichten verzonden in uitvoering van de artikelen 93ter van het Wbtw, 433 van het WIB 92 en 35 
van het Invorderingswetboek zijn opgenomen in bijlage 1 bij dit besluit.De vermeldingen die 
moeten voorkomen in de inlichtingen verzonden in uitvoering van de artikelen 93quinquies, van het Wbtw, 
435 van het WIB 92 en 37 van het Invorderingswetboek zijn opgenomen in bijlage 2 bij dit besluit.De 
vermeldingen die moeten voorkomen in het bericht verzonden in uitvoering van de artikelen 43 van het 
Invorderingswetboek en 157 en 157/1 van de programmawet zijn opgenomen in bijlage 3 bij dit besluit.De 
vermeldingen die moeten voorkomen in het bericht verzonden in uitvoering van de artikelen 93ter, van 
het Wbtw, 412bis, 433, van het WIB 92 en 35 van het Invorderingswetboek zijn opgenomen in bijlage 4 bij 
dit besluit.Art. 3. De vermeldingen vervat in de berichten bedoeld in de artikelen 93ter, van 
het Wbtw, 433, van het WIB 92, 35 en 43 van het Invorderingswetboek, 157 en 157/1 van de programmawet 
zijn identiek, ongeacht of ze op elektronische wijze of bij aangetekende zending worden meegedeeld.Art. 
4. De vermeldingen vervat in de inlichtingen bedoeld in het artikel 93quinquies, van het Wbtw en 435, 
van het WIB 92 en 37 van het Invorderingswetboek zijn identiek, ongeacht of ze op elektronische wijze 
of bij aangetekende zending worden meegedeeld.Art. 5.  § 1. Wanneer het bericht omwille 
van overmacht of een technische storing niet op elektronische wijze kan worden meegedeeld overeenkomstig 
de artikelen 93ter, § 1, eerste lid, 1°  van het Wbtw, 433, § 1, eerste lid, 1°,  van het 
WIB 92, en 35, § 1, eerste lid, 1°,  van het Invorderingswetboek en wanneer de eigenaar of de 
houder van een zakelijk recht op het goed in het buitenland verblijft, is de ontvanger aan wie het bericht 
bij aangetekende zending wordt meegedeeld, de ontvanger van het Team Bijzondere Invordering Brussel. 
§ 2. Wanneer het bericht omwille van overmacht of een technische storing niet op elektronische 
wijze kan worden meegedeeld overeenkomstig de artikelen 157/1, § 1, eerste lid, 1°  van de programmawet 
en 43, § 1, eerste lid, 1°,  van het Invorderingswetboek en wanneer de erflater en/of een van 
zijn rechtverkrijgenden in het buitenland verblijven, is de ontvanger aan wie het bericht bij aangetekende 
zending wordt meegedeeld, de ontvanger van het Team Bijzondere Invordering Brussel. § 
3. Wanneer het bericht omwille van overmacht of een technische storing niet op elektronische wijze kan 
worden meegedeeld overeenkomstig de artikelen 157, § 1, eerste lid, 1°,  en 157/1, § 1, 
eerste lid, 1°  van de programmawet, is de ambtenaar van de Algemene Administratie van de Patrimoniumdocumentatie 
bedoeld in de artikelen 157, § 1, eerste lid, 2°  en 157/1, § 1, eerste lid, 2°,  tweede 
streepje, van de programmawet de Administrateur Rechtszekerheid. § 4. Wanneer het bericht 
omwille van overmacht of een technische storing niet op elektronische wijze kan worden meegedeeld overeenkomstig 
artikel 412bis, § 2, zesde lid, 1°  van het WIB 92, is de ontvanger aan wie het bericht bij aangetekende 
zending wordt meegedeeld, de ontvanger van het Team Bijzondere Invordering Brussel.Art. 6. 
Wanneer de kennisgeving overeenkomstig de artikelen 93quater, § 1, eerste lid, 1°,  van het Wbtw, 
434, § 1, eerste lid, 1°,  van het WIB 92, 158, eerste lid, 1°  en 158/1, eerste lid, 1°  van 
de programmawet, 36, eerste lid, 1°  en 44, § 1, 1°,  van het Invorderingswetboek op elektronische 
wijze wordt verstuurd, wordt zij bekleed met een elektronische handtekening, die overeenstemt met de 
digitale handtekening van de Federale Overheidsdienst Financiën, vertegenwoordigd door een certificaat 
afgeleverd door een gekwalificeerde vertrouwensdienst, in de zin van artikel 3 van Verordening (EU) nr. 
910/2014 van 23 juli 2014 van het Europees Parlement en de Raad betreffende elektronische identificatie 
en vertrouwensdiensten voor elektronische transacties in de interne markt en tot intrekking van Richtlijn 
1999/93/EG.Het beheerssysteem van de identiteiten en toegangen van de Federale Overheidsdienst 
Financiën van de toepassing tot het opmaken van de kennisgevingen, garandeert dat enkel de wettelijk 
gemachtigde ambtenaar, geldig de kennisgeving bedoeld in de artikelen 93quater, § 1, eerste lid, 
1°,  van het Wbtw, 434, § 1, eerste lid, 1°,  van het WIB 92, 158, eerste lid, 1°  en 158/1, eerste 
lid, 1°  van de programmawet, 36, eerste lid, 1°  en 44, § 1, 1°  van het Invorderingswetboek 
kan versturen.De verzamelde persoonsgegevens worden beschermd door passende technische en organisatorische 
maatregelen.Art. 7. De ambtenaar bedoeld in de artikelen 45, tweede lid van het Invorderingswetboek 
en 159, tweede lid, van de programmawet is:1°  indien het attest van erfopvolging werd opgesteld 
door het kantoor bedoeld in artikel 1240bis van het Burgerlijk Wetboek, de ambtenaar belast met de opmaak 
van dit attest;2°  indien het attest of de akte van erfopvolging werd opgesteld door een notaris, 
deze notaris of een met hem geassocieerde notaris.Art. 8. Artikel 210ter van het koninklijk 
besluit tot uitvoering van het Wetboek van de inkomstenbelastingen 1992, ingevoegd bij het koninklijk 
besluit van 10 januari 1997 en gewijzigd bij het koninklijk besluit van 25 februari 2007, wordt vervangen 
als volgt: "Art. 210ter. De vermeldingen die moeten voorkomen in het bericht bedoeld in artikel 
412bis van het Wetboek van de inkomstenbelastingen 1992 zijn opgenomen in bijlage 4 van het koninklijk 
besluit van 22 juni 2020 tot uitvoering van de artikelen 93ter tot 93quinquies van het Wetboek van de 
belasting over de toegevoegde waarde, de artikelen 412bis, 433 tot 435 van het Wetboek van de inkomstenbelastingen 
1992, de artikelen 35 tot 37, 43 tot 45 en 47 van het Wetboek van de minnelijke en gedwongen invordering 
van fiscale en niet-fiscale schuldvorderingen en de artikelen 157 tot 159 en 161 van de programmawet 
(I) van 29 maart 2012, inzake het e-notariaat".Art. 9. In artikel 233 van hetzelfde besluit, 
gewijzigd bij het koninklijk besluit van 9 december 2019, worden de woorden "210bis" opgeheven.Art. 
10. Worden opgeheven:1°  artikel 210bis, van het koninklijk besluit tot uitvoering van het 
Wetboek van de inkomstenbelastingen 1992, ingevoegd bij het koninklijk besluit van 10 januari 1997 en 
gewijzigd bij de koninklijke besluiten van 31 maart 2003 en 25 februari 2007;2°  artikel 2 
van het koninklijk besluit nr. 11 van 29 december 1992 met betrekking tot de toepassing van de belasting 
over de toegevoegde waarde, gewijzigd bij de koninklijke besluiten van 20 november 2000 en 17 mei 2007;3° 
 het koninklijk besluit van 16 juli 2012 houdende uitvoering van de artikelen 157 tot 163 van de programmawet 
(I) van 29 maart 2012, gewijzigd bij koninklijk besluit van 4 maart 2013;4°  het ministerieel 
besluit nr. 13 van 4 maart 1993 met betrekking tot de verplichtingen waartoe een belastingplichtige of 
een lid van een btw-eenheid in de zin van artikel 4, § 2, van het Wetboek van de belasting over 
de toegevoegde waarde, eigenaar van een voor hypotheek vatbaar goed of van een gedeelte ervan of houder 
van een zakelijk recht op een dergelijk goed of op een gedeelte ervan, gehouden is, gewijzigd bij het 
ministerieel besluit van 29 mei 2007;5°  het ministerieel besluit van 26 februari 2007 met 
betrekking tot de aanduiding van de dienst bevoegd voor het ontvangen van de berichten en het afleveren 
van de ontvangstmeldingen in het kader van het systeem van elektronische notificaties tussen de Federale 
Overheidsdienst Financiën en bepaalde ministeriële officiers, openbare ambtenaren en andere personen;6° 
 het ministerieel besluit van 28 oktober 2009 tot bepaling van het model der berichten en kennisgevingen 
als bedoeld in de artikelen 93ter en 93quinquies van het Wetboek van de belasting over de toegevoegde 
waarde en in de artikelen 433 en 435 van het Wetboek van de inkomstenbelastingen 1992;7°  het 
ministerieel besluit van 28 oktober 2009 tot bepaling van het modelbericht bedoeld in artikel 210bis 
van het koninklijk besluit tot uitvoering van het Wetboek van de inkomstenbelastingen 1992.Art. 
11. De minister bevoegd voor Financiën is belast met de uitvoering van dit besluit.Gegeven 
te Brussel, 22 juni 2020. FILIPVan Koningswege :De Vice-Eerste Minister 
en Minister van Financiën,A. DE CROOBijlage 1 bij het koninklijk 
besluit van 22 juni 2020  Voor de raadpleging van de tabel, zie beeld
Gezien om gevoegd te worden bij Ons besluit van 22 juni 2020.FILIPVan 
Koningswege :De Vice-Eerste Minister en Minister van Financiën,A. DE CROOBijlage 
2 bij het koninklijk besluit van 22 juni 2020  Voor de raadpleging van 
de tabel, zie beeld Gezien om gevoegd te worden bij Ons besluit van 22 
juni 2020.FILIPVan Koningswege :De Vice-Eerste Minister en Minister van 
Financiën,A. DE CROO Bijlage 3 bij het koninklijk besluit van 22 
juni 2020  Voor de raadpleging van de tabel, zie beeld Gezien 
om gevoegd te worden bij Ons besluit van 22 juni 2020.FILIPVan Koningswege :De 
Vice-Eerste Minister en Minister van Financiën,A. DE CROO Bijlage 
4 bij het koninklijk besluit van 22 juni 2020 Voor de raadpleging 
van de tabel, zie beeld Gezien om gevoegd te worden bij Ons besluit van 
22 juni 2020.FILIPVan Koningswege :De Vice-Eerste Minister en Minister 
van Financiën,A. DE CROO 